<article>
    <section>
        <h2>Zwemvliezen</h2>
        <p>Zwemvliezen zorgen er voor dat je onder water snel vooruitkomt. Een goede zwemvlies voor onderwaterhockey is een 'gesloten hiel' model met een plooibaar (maar toch vrij stijf) plastic blad. Er bestaan ook 'open hiel' (duik) vliezen waar enkel je tenen en je wreef in de vlies passen. Deze worden achter je hiel met een elastiek vastgemaakt. Zij worden normaal gebruikt door duikers die laarsjes dragen, en zijn minder geschikt voor OWH.  Er bestaan ook gesloten hiel zwemvliezen met een extra lang blad. Deze laten je toe om nog sneller te zwemmen, maar je wordt er ook minder wendbaar door. Omdat je eerst ook de nodige spierkracht en techniek moet ontwikkelen, zijn deze voor beginners minder geschikt.  Zorg dat je zeker de pasvorm van de 'schoen' kunt uitproberen vooraleer je koopt, of dat je de vin mag wisselen als de maat niet klopt.  Richtprijs: â‚¬ 50.</p>
    </section>
</article>
<aside>
    <img src="img/zwemvliezen.jpg" width="200">
</aside>
            

