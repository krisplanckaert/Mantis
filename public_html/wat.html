<article style="width:100%;">
    <section>
        <h2>Wat is onderwaterhockey?</h2>
        <p>Onderwaterhockey werd, ondanks het in BelgiÃ« een vrij onbekende sport is, reeds 30 jaar geleden "uitgevonden" door Engelse duikers. Zij zochten naar een alternatief om tijdens de wintermaanden actief bezig te blijven en kwamen uit op het onderwaterhockey (of "Octopush", zoals deze sport veel genoemd wordt in Engeland).</p>
        <p>De spelregels van het onderwaterhockey zijn vrij eenvoudig. Er wordt gespeeld tussen twee teams van tien spelers, waaronder er zes effectief in het water zitten en er vier aan de kant blijven als reserve. Tijdens de wedstrijd kan er constant gewisseld worden. Een wedstrijd duurt twee keer tien minuten en wordt geleid door drie scheidsrechters, waarvan er twee in het water zitten.</p>  
        <h2>Het doel</h2>
        <p>Een wedstrijd wordt gespeeld over de volle oppervlakte van een 25 meterbad. Het doel is een dun metalen open bak met een maximale lengte van 336 centimeter, 30 cm breed, een diepte van 20 mm en een achterplaat van 18 cm hoog. Aan de voorzijde is een schuin oplopende plaat gemonteerd, zodat de puck in de bak kan geschoven worden.  </p>
        <h2>De puck</h2>
        <p>De puck is een loden schijf, omkleed met een kunststof ommanteling. De dikte varieert tussen 28 en 34 mm, de puck heeft een diameter van 76 tot 84 mm en weegt tussen de 1.100 en 1.500 gram.</p>
        <h2>De stick</h2>
        <p>De stick moet vervaardigd zijn van hout, multiplex of kunststof. De vorm van de stick is redelijk vrij, maar er zijn een aantal eisen waaraan hij moet voldoen, voornamelijk met betrekking tot de afronding van de hoeken. Het speelvlak mag niet langer zijn dan 220 mm. De meeste spelers vervaardigen hun eigen stick en trachten een vorm te vinden die goed aansluit bij hun speelstijl.</p>
        <h2>De uitrusting</h2>
        <p>De onderwaterhockey-uitrusting bestaat uit zwemvliezen, duikbril, snorkel, polo-muts (ter herkenning en bescherming), een handschoen en een stick (zie hierboven). Onderwaterhockey is dus zeker geen dure sport.</p>
        <h2>Meer info?</h2>
        <p>Informatie over onderwaterhockey is er in overvloed te vinden op internet. Op onze link-bladzijde geven we reeds een aantal goede start-punten. Kijk ook eens naar de spelregels.</p>                     
    </section>
</article>
 
